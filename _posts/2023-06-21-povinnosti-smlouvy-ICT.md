---
layout: post
title: Co musí obsahovat smlouvy s dodavateli ICT?
categories: [Trable s eGovernmentem]
tags: [EG, ICT, smlouvy, právo, dodavatelé, povinnosti]
author: Michal Rada
---

Existuje několik základních povinností, co mít ve smlouvě pro oblast ICT. Kromě požadavků obecného práva (zákon 89/2012 třeba) a práva zakázkového (zákon 134/2016) jsou zde i povinnosti týkající se smluvního vztahu s dodavateli v oblasti ICT. Ty stanovuje kupříkladu vyhláška 82/2018 a nebo závazné Metody řízení ICT. Jedná se o požadavky pro všechny fáze dodavatelského vztahu, včetně licencí a autorství, vlastnictví dat, ale třeba i exit strategií v případě potřeby ukončit dodavatelský vztah. Úřad musí tyto věci do smlouvy zahrnout, protože pokud to neudělá, nejen že porušuje zákonnou povinnost, ale úmyslně si tím vytváří neomluvitelnou překážku v řešení dodavatelského vztahu.

><p>Smlouvy obecně musí vždy obsahovat to, co jim stanoví obecné právní předpisy, jako je Občanský zákoník či Zákon o zadávání veřejných zakázek a další. Existují ale stanovené povinnosti obsahu smlouvy jež se ryze týkají smluv v ICT prostředí. Některými z nich jsou následující:</p> <ul> <li>Informační koncepce úřadu: Smlouva musí být v souladu se zásadami platné a řádnými náležitostmi opatřené informační koncepce orgánu veřejné správy, zejména v souladu se zásadami pro pořizování a změny informačních systémů a ICT.</li> <li>Vyhláška 82/2018 o kybernetické bezpečnosti, konkrétně příloha č. 7 udává povinnosti obsahu smlouvy s dodavatelem. Ve smlouvě musí být prokazatelné následující: <ul> <li>ustanovení o bezpečnosti informací (z pohledu důvěrnosti, dostupnosti a integrity),</li> <li>ustanovení o oprávnění užívat data,</li> <li>ustanovení o autorství programového kódu, popřípadě o programových licencích,</li> <li>ustanovení o kontrole a auditu dodavatele (pravidla zákaznického auditu),</li> <li>ustanovení upravující řetězení dodavatelů, přičemž musí být zajištěno, že poddodavatelé se zaváží dodržovat v plném rozsahu ujednání mezi povinnou osobou a dodavatelem a nebudou v rozporu s požadavky povinné osoby na dodavatele,</li> <li>ustanovení o povinnosti dodavatele dodržovat bezpečnostní politiky povinné osoby nebo ustanovení o odsouhlasení bezpečnostních politik dodavatele povinnou osobou,</li> <li>ustanovení o řízení změn,</li> <li>ustanovení o souladu smluv s obecně závaznými právními předpisy,</li> <li>ustanovení o povinnosti dodavatele informovat povinnou osobu o kybernetických bezpečnostních incidentech souvisejících s plněním smlouvy,</li> <li>ustanovení o povinnosti dodavatele informovat povinnou osobu o  způsobu řízení rizik na straně dodavatele a o zbytkových rizicích souvisejících s plněním smlouvy,</li> <li>ustanovení o povinnosti dodavatele informovat povinnou osobu o  významné změně ovládání tohoto dodavatele podle zákona o obchodních korporacích nebo změně vlastnictví zásadních aktiv, popřípadě změně oprávnění nakládat s těmito aktivy, využívaných tímto dodavatelem k plnění podle smlouvy se správcem,</li> <li>specifikace podmínek z pohledu bezpečnosti při ukončení smlouvy (například přechodné období při ukončení spolupráce, kdy je třeba ještě udržovat službu před nasazením nového řešení, migrace dat a podobně),</li> <li>specifikace podmínek pro řízení kontinuity činností v souvislosti s dodavateli (například zahrnutí dodavatelů do havarijních plánů, úkoly dodavatelů při aktivaci řízení kontinuity činností),</li> <li>specifikace podmínek pro formát předání dat, provozních údajů a informací po vyžádání správcem,</li> <li>pravidla pro likvidaci dat,</li> <li>ustanovení o právu jednostranně odstoupit od smlouvy v případě významné změny kontroly nad dodavatelem nebo změny kontroly nad zásadními aktivy využívanými dodavatelem k plnění podle smlouvy a</li> <li>ustanovení o sankcích za porušení povinností.</li> </ul></li> <li>Předpis Metody řízení ICT, v kapitole k řízení jednotlivých ICT řešení ve fázi 3 přípravy řešení udává mít povinnost ve smluvním vztahu následující: <ul> <li>sankce a slevy,</li> <li>katalogové SLA listy,</li> <li>definice součinností,</li> <li>exitové strategie a povinností, atd.</li> </ul></li> <li>Pro splnění povinností stanovených Informační koncepcí ČR, Architektonický princip 18: datová nezávislost <ul> <li>smluvní zajištění – data jsou ve vlastnictví objednatele (úřadu), a to úplně všechna, včetně customizačních parametrů a zdrojových kódů,</li> </ul></li> </ul> <p>Mimochodem, protože každá smlouva obsahuje deklaraci, že je dodávka dodána v souladu s právními předpisy, vztahuje se na ní i aplikace odborných a technických povinností a to i když tyto nejsou výslovně uvedeny. S tímto se dá dobře pracovat při diskusích s dodavatelem o případném nesouladu výsledku smlouvy s ICT požadavky.</p>
>